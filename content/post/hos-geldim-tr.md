+++
categories = []
date = 2008-08-20T18:39:37Z
description = ""
image_width = ""
tags = []
title = "Hoş Geldim! (TR)"

+++
Hoş geldim!

Annem, ben ve kardeşim Damla’nın doğumundan itibaren yarınları bir nebze olsun güzelleştirmek adına anılar biriktirmiş bir bir… Doğum belgelerimiz, gelişim grafiklerimiz, göbek bağımız, kundaklarımız, ilk adımımızı atarkenki fotoğraflarımız, tulumlarımız ve daha nicesi… Zamanı gelince ise ben başladım anılar biriktirmeye: İlkokul arkadaşlarımın yazdıkları mektuplar, aldığım hediyeler, anneannemin yaptığı resimler, okul karnelerim, başarı belgelerim, yazdığım şiirler, okuduğum öyküler… Tüm bu anıları nasıl ki bir çekmecede saklıyorsam bu blogumun da tek görevi bir nevi "_sanal çekmece_" olmaktır.

Kimi zaman bir heves geliyor, şık kapaklı bir defter alıp günlük yazmaya koyuluyorum; ama çok da uzun sürmüyor bu heves… Çünkü benim ellerim kalem tutmayı değil, klavye tutmayı seviyor. O yüzden **klavyörüm ben!** Kalem tutmayı pek de sevmediğimden, bilgisayarda günlük tutacak bir yol aramaya başladım kendime. Önce bir klasör oluşturdum "_Eda’nın Günlüğü_" diye, baktım ki bu güvenilir bir yol değil, başka yollar aradım. En sonunda [penzu.com](penzu.com) adlı bir sitede şifrelenmiş olarak bir günlük tutmaya başladım; lakin yaz tatilindeydik, "evdeydim" yazmaktan sıkılıp kendi kendime şifreyi unuttum. :) Şimdi ise bir blog furyası aldı başını gidiyor. Ben de birkaç gündür zaman harcadığım bu blogumu sadece günlük olarak değil; sizlerle bilgi paylaşımında bulunmak adına da yayınlamak istedim.

Blogumun amacını belirten bir yazı oldu bu, bir çeşit kitap önsözü gibi. Açık olmak gerekirse ben bir kitabı okumaya başlarken önsözü bir kenara itip birinci sayfadan okumaya başlarım. Kitabı beğenirsem şayet, önsözüne geri dönüş yaparım. Bakalım, belki yıllar sonra blogumun önsözü de okunmaya takdir görülebilir. Zaman...